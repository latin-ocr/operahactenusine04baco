118 b 1.

118 b 2.

408

naturam quam nunc habet sicut nec ante, unde esset de natura
elementari et corruptibili tam ante quam post.

Ad quintum dicendum, quod ubi divisio possibilis est non
accidit corrupcio propter divisionem in rebus ejusdem nature,
saltem in toto et in parte, quia pars aque aqua est, et pars vini 5
vinum est, et pars carnis caro est, 1 unde non corrumpitur
natura specifica propter divisionem in talibus. Set tamen
divisibilitas hec concomitatur aliquam causam corrupcionis.
Omne enim molle vel durum habet formam que debilis est
resistencie, nec se potest conservare, et ideo agens sufficiens 10
adveniens potest tollere formam presentem et producere aliam
de potencia materie ; et hoc est in elementis et mixtis. Et
ideo hec forma bene permittit se et suam materiam discon-
tinuari et dividi et multis passionibus subici que sunt annexe
corrupcioni. Sed in celestibus non est ita. Nam forma 15
nobilis est et potest resistere omni nature corrumpenti‚ et ideo
potest conservare se contra omne agens corporale ut non
auferatur a sua materia, et ideo per consequens non permittit
se nec suam materiam discontinuari nec dividi.

Set considerandum est hic quod Commentator Aristotelis 20
aliter dissolvit hanc questionem, tamen solucio ejus non est
sufficiens nec utilis, set forsan falsa. Ideo negligo eam ad
presens, non enim potest aptari ad solucionem argumentorum
que fiunt in contrarium.

Deinde videndum est an aliud argumentum Aristotelis 25
sufficiat cum arguit sonum generari si stella moveretur in
orbe. Videtur quod non, quia sonus non fit ex solo motu,
ut vult secundo de Anima. Nam ibi propter hoc dicit quod
spongia et lana sonum non faciunt, licet moveantur et adinvicem
percuciantur, ergo a parte ista similiter non fiet sonus propter 30
hunc motum. Item, sonus est passibilis qualitas sicut alie
qualitates sensibiles, ut color, odor, et cetera. Set nulla aliarum
ex solo motu fit, ergo nec sonus. Item, propter Ι motum
stelle non causaretur aliqua alia de sensibilibus qualitatibus,
ergo nec sonus. Et potest dici quod hec racio Aristotelis 35
fundatur supra contrarietatem que est inter durum et⁴ molle.

28 de Anima] ii. 78.

